去年今日此門中，人面桃花相映紅。人面不知何處去，桃花依舊笑春風。
春城無處不飛花，寒食東風御柳斜。日暮漢宮傳蠟蠋，輕煙散入五侯家。
雲想衣裳花想容，春風拂檻露華濃。若非群玉山頭見，會向瑤臺月下逢。
折戟沉沙鐵未銷，自將磨洗認前朝。東風不與周郎便，銅雀春深鎖二喬。
繁華事散逐香塵，流水無情草自春。日暮東風怨啼鳥，落花猶似墮樓人。
娉娉裊裊十三餘，荳蔻梢頭二月初。春風十里揚州路，捲上珠簾總不如。
